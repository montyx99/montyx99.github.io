---
title: 3D printing - TMC2225 és TMC2226 stepper motor driverek (Témázgató)
layout: post
author: montyx
categories: 3d-printing
tags: tmc2225 tmc2226 driver 3d-printing 3d-printer
---
Két új TMC driverrel találkoztam a napokban. A TMC2225 és TMC2226 driverekről eddig nem hallottam. Utánajártam, hogy mire jók és gondoltam röviden megosztom veletek is.

### HTSSOP kialakítás
Mindkettő a 2208 és 2209 utódja. Az a különbség a két új chip és a régiek között, hogy mindkét új chip leváltja a régi QFN lábnélküli felületszerelt chipeket TSSOP kicsi, de lábakkal rendelkező chipekkel cserélték le. Az előbbi, a QFN ugyan jó helykihasználással rendelkezik a kompakt kialakítása miatt, csak cserébe sokkal rosszabb a hőleadása. Ezen kívül mind a 2225 és 2226 esetében van egy fém lapka a vezérlőcsipbe építve, így jobb a hőleadása. Ezt a chipkialakítást HTSSOP-nak nevezik. Ez a fém lapka gondoskodik a hő még jobb elvezetéséről a műanyagházba öntött kis szilicium lapkák esetén.

| ![HTSSOP](/docs/assets/tmc2225-chip.png) | 
|:--:| 
| *HTSSOP - lemezke a chip alján* |

### TMC2225 driver
A 2225 a 2208 utódja. A fentebb leírt javított hőleadási képességen kívül egy kis visszalépés történt a chip kialakításakor, ugyanis az elődjével szemben hiányzik belőle a StallGuard technológia. Így ha valaki Sensorless homing-ban gondolkodik, akkor ez a chip nem lesz jó választás.

| ![TMC2225 driver](/docs/assets/tmc2225-driver1.png)   | 
| ![TMC2225 driver](/docs/assets/tmc2225-driver.png)   | 
|:--:| 
| *TMC2225 driver* |

### TMC2226 driver
A 2226 leginkább a 2209 kiváltására készült. Ez már tudja a StallGuard-ot, így Sensorless alkalmazására lehetőséget ad.

| ![TMC2226 driver](/docs/assets/tmc2226-driver.png) | 
|:--:| 
| *TMC2226 driver* |

### Konklúzió
Mindkét driver esetén a legfontosabb változás a jobb hőleadási képesség. Így jobban ajánlottak kevésbé szellőző nyomtatókba építésre, mint elődeik. Aki nem tud aktív hűtést szerelni az alaplaphoz, annak kimondottan ajánlott lehet a régebbi 2208 és 2209-ek leváltására, amikor azok elhaláloznak a termelt hő miatt. Árban nincs nagy különbség a régi és új driverek között, így az nem hiszem, hogy váltási ok lenne a közeljövőben. Mindkét driver Single-wire UART képes kiszerelésben érkezik.

|                          | __FYSETC TMC2225__    | __Lerdge TMC2226__      |
| ------------------------ | ----------------- | ------------------- |
| Subdivisions             | 256               | 256                 |
| Mode                     | STEP/DIR or UART  | STEP/DIR or UART    |
| Motor Supply Voltage     | 4.75-36Vdc        | 5.5-28Vdc           |
| Maximum Current          | 2A                | 1.78A               |
| Default Current          | 1.25A             | 0.88A               |
| Logic Supply Voltage     | 3-5Vdc            | 3-5V                |
| Driver current algorithm | Irms = 1.0 x Vref | Irms = 0.71 x Vref  |
|:--:|
| *TMC2225 és TMC2226 technikai adatok* |

### Kudo
[3dwork.io](https://3dwork.io/en/tmc-drivers/)  

### Beszerzési linkek
[FYSETC TMC2225](https://s.click.aliexpress.com/e/_A5FqSq)  
[Lerdge TMC2226](https://s.click.aliexpress.com/e/_ACrOzM)  